---
title: "Trochę się pozmieniało"
date: 2023-02-28T20:42:12+01:00
publishDate: 2023-03-01T09:16:10+01:00
draft: false
tags: ['warmerise', 'zmiany', 'powrót', 'warmerisecustommaps', 'theisland2022', 'snowwar', 'theisland2']
translationKey: TrocheSiePozmienialo
---

Trochę się pozmieniało od chwili, gdy ostatni raz byłem na Warmerisie, czyli w grudniu 2022 roku. Od początku, kiedy tam byłem, ta gra była w ramce na 1000x600 pikseli. Było menu na górze, czat (zlikwidowany), opis pod grą (dodany hmm... jakieś 2 lata temu?) i stopkę z kopyrajtem i linkami. Wczoraj tu wracam, a tu gra zajmuje całą stronę. Nawet zdziwiłem się, że tak szybko się menu gry włączyło. Szybciej niż bym się spodziewał. Że prawie od razu mogę wybrać, na jakim serwerze chcę pograć. Albo sprawdzić, czy moje mapy wciąż tam są.

Chwilę potem zauważyłem, że czterech typków chce mnie dodać do "znajomych". No to ich dodałem. Chuj, że ich nigdy nawet na oczy nie widziałem, tak samo jak pozostałych 218, którzy również mnie na oczy nie widzieli. Część z nich kojarzę, z niektórymi nawet pisałem, ale to mniejszość.

Następnie zajrzałem do swojego tematu i dowiedziałem się, że było parę błędów gry zauważonych dopiero na mojej mapie z wyspą i już naprawionych. Dwóch się żaliło, że nie ma mapy z czterema sześcianami, którą wcześniej zdjąłem (razem z dwiema innymi), bo nie spełniała nowych wymagań, zarówno tych warmerisowych jak i moich.

Później czytałem temat, gdzie jeden płacze, że nie ma map MRNOOBa. Z drugiego posta najpierw przeczytałem tylko, że mapy zostały zdjęte bo nie spełniały wymagań. Myślałem sobie - co jest? Skoro jego map nie ma, bo nie spełniają wymagań, to co robią moje stare mapy nieruszane od lat, w tym TheIsland2, który ostatnią aktualizację miał w 2018 roku? Przeczytałem dalej, a tu Max napisał, że nie usuwał jego map. Potem wróciłem do drugiego posta i doczytałem, że autor tych map sam je skasował, bo stracił pliki z projektami map, które tworzył. I wszystko jasne.
